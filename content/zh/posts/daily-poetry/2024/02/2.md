+++
title = "水调歌头·明月几时有"
date = 2024-02-24T00:04:49+08:00
tags = [ "宋词三百首", "月", "中秋", "酒", "白香词谱", "水调歌头" ]
series = [ "每日诗词" ]
+++

##### 〔宋〕苏轼
> 明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？  
> 转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。  

---

#### 名句
- 我欲乘风归去，又恐琼楼玉宇，高处不胜寒。
- 但愿人长久，千里共婵娟。
- 人有悲欢离合，月有阴晴圆缺，此事古难全。
- 不知天上宫阙，今夕是何年。
- 明月几时有？把酒问青天。
- 转朱阁，低绮户，照无眠。
- 不应有恨，何事长向别时圆？
- 起舞弄清影，何似在人间？