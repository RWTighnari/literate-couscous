+++
title = "解语花•上元"
date = 2024-02-29T23:53:59+08:00
tags = [ "宋词三百首", "元宵", "春节" ]
series = [ "每日诗词" ]
+++

##### 〔宋〕周邦彦
> 风消焰蜡，露浥烘炉，花市光相射。桂华流瓦，纤云散、耿耿素娥欲下。衣裳淡雅，看楚女纤腰一把。箫鼓喧，人影参差，满路飘香麝。  
> 因念都城放夜。望千门如昼，嬉笑游冶。钿车罗帕，相逢处、自有暗尘随马。年光是也，惟只见、旧情衰谢。清漏移，飞盖归来，从舞休歌罢。  

---

#### 名句
- 望千门如昼，嬉笑游冶。