+++
title = '念奴娇 · 过洞庭'
date = 2024-02-23T16:32:12+08:00
+++
宋⋅ 张孝祥  
> 洞庭青草，近中秋、更无一点风色。玉鉴琼田三万顷，著我扁舟一叶。素月分辉，明河共影，表里俱澄澈。悠然心会，妙处难与君说。  
> 应念岭表经年，孤光自照，肝胆皆冰雪。短发萧疏襟袖冷，稳泛沧浪空阔。尽挹西江，细斟北斗，万象为宾客。扣舷独啸，不知今夕何夕。

---

名句
- 尽挹西江，细斟北斗，万象为宾客。
- 素月分辉，明河共影，表里俱澄澈。
- 扣舷独啸，不知今夕何夕。
- 应念岭表经年，孤光自照，肝胆皆冰雪。
- 悠然心会，妙处难与君说。
